---
title: Ripoti ya Agosti 2020 kuhusu epidimiolojia ya kijeni ya COVID-19
authors:
  - James Hadfield
  - Cassia Wagner
  - Eli Harkins
  - Trevor Bedford
  - Richard Neher
  - Emma Hodcroft
authorLinks:
  - https://bedford.io/team/james-hadfield/
  - https://bedford.io/team/cassia-wagner/
  - https://bedford.io/team/eli-harkins/
  - https://bedford.io/team/trevor-bedford/
  - https://neherlab.org/richard-neher.html
  - https://neherlab.org/emma-hodcroft.html
affiliations: "Fred Hutch, Seattle, USA; Biozentrum, Basel, Switzerland"
translators:
translatorLinks:
license: "CC-BY"
licenseLink: "https://creativecommons.org/licenses/by/4.0/"
dataset: "https://nextstrain.org/ncov/global/2020-08-11?d=map"
date: "Agosti 14, 2020"
abstract: "
Kwa sasa janga limesambaa kote ulimwenguni, idadi ya maambukizi ikiwa zaidi ya [visa vipya milioni 1.5 kila wiki](https://www.who.int/emergencies/diseases/novel-coronavirus-2019/situation-reports) huku jumla ya visa vilivyoripotiwa ikiwa [milioni 18](https://ourworldindata.org/covid-cases) na zaidi ya [watu 600,000 wamefariki](https://ourworldindata.org/covid-deaths).
\n\n
### [Muhtasari wa jinsi hali ilivyo ulitolewa na Shirika la Afya Duniani mnamo August 2, 2020](https://www.who.int/emergencies/diseases/novel-coronavirus-2019/situation-reports):
\n\n
### **\"Kufuatia nchi tofauti kulegeza masharti ya kijamii na ya afya ya umma, yaliyowekwa ili kupunguza kusambaa kwa virusi hivi, baadhi ya nchi hizi zimeshuhudia ongezeko au kuzuka upya kwa visa vya maambukizi. Hatari na uwezekano wa kuambukizwa umeongezeka katika maeneo yaliyoathirika, yasiyo na raslimali za kutosha na yanayokabiliwa na uhasama.\"**
\n\n
### Uchunguzi kuhusu mfuatano wa kijeni wa SARS-CoV-2 unaendelea kote ulimwenguni na kutokana na data hii tunatumia Nextstrain kufuatilia msambao wa kijiografia na mabadiliko ya virusi hivi.
Kufikia sasa, kuna zaidi ya mifuatano 75,000 iliyoshirikiwa kwa umma kutoka kwa zaidi ya idadi nusu ya nchi zote kote ulimwenguni - ithibati kuu inayoonyesha juhudi za wanasayansi na maafisa wa afya ya umma wanaohusika.
\n\n
### Tunatumia sampuli ndogo kuondoa upendeleo unaoweza kutokea katika kuchukua sampuli ili kuhakikisha kuwa maeneo na vipindi mahsusi vimejumuishwa ipasavyo katika uchunguzi.
(Hii pia husaidia kutimiza mahitaji ya ukokotoaji.)
\n\n
### Hapa unaweza kuona kusambaa kijiografia kwa takriban jinomu 4300.
Kila mduara unawakilisha nchi fulani, rangi inaonyesha eneo pamoja na umbali na idadi ya jeni zinazopatikana katika nchi hiyo ([angalia hapa ili upate usaidizi kuhusu kufasiri ramani kwenye Nextstrain](https://nextstrain.org/docs/visualisation/map-interpretation)).
\n\n
### Katika ripoti hii, tunachunguza kwa upana epidimiolojia ya kijeni ya COVID-19 kote duniani na tunatoa ripoti mahsusi kuhusu kila eneo ulimwenguni.
"
---
<!-- Translators: Only text after : in the above ^ needs to be translated -->
<!-- Please add your names & links to the 'translators' section above -->
<!-- Comment tags like these do not need to be translated, they are only to help you! -->
<!-- Ensure that links always end in a 'letter' (. counts) If some kind of text doesn't follow them, it breaks the slide. -->


<!-- ############ SLIDE BREAK ############# -->
<!-- table of contents slide -->
# [Muhtasari kuhusu COVID-19](https://nextstrain.org/ncov/global/2020-08-11?d=map)

### Yaliyomo
* [Msambao wa kimonofailetiki ulimwenguni](https://nextstrain.org/narratives/ncov/sit-rep/2020-08-14?n=2)
* [Mabadiliko ya Kijeni ya D614G kwenye Protini ya aina ya Spike](https://nextstrain.org/narratives/ncov/sit-rep/2020-08-14?n=3)
* [Hali ilivyo Esia](https://nextstrain.org/narratives/ncov/sit-rep/2020-08-14?n=5)
* [Hali ilivyo Oceania](https://nextstrain.org/narratives/ncov/sit-rep/2020-08-14?n=7)
* [Hali ilivyo Ulaya](https://nextstrain.org/narratives/ncov/sit-rep/2020-08-14?n=10)
* [Hali ilivyo Marekani Kusini](https://nextstrain.org/narratives/ncov/sit-rep/2020-08-14?n=13)
* [Hali ilivyo Afrika](https://nextstrain.org/narratives/ncov/sit-rep/2020-08-14?n=15)
* [Hali ilivyo Marekani Kaskazini](https://nextstrain.org/narratives/ncov/sit-rep/2020-08-14?n=17)
* [Muhtasari](https://nextstrain.org/narratives/ncov/sit-rep/2020-08-14?n=19)
* [Kuwatambua Wahusika](https://nextstrain.org/narratives/ncov/sit-rep/2020-08-14?n=20)

#### Nyenzo za Nextstrain
* [ANZIA HAPA: Jinsi ya kufasiri mchoro wa kimatawi wa kifilojenetiki](https://nextstrain.org/narratives/trees-background/)
* [Ripoti za Awali kuhusu Hali Ilivyo](https://nextstrain.org/ncov-sit-reps/)
* [Utangulizi kuhusu virusi vya corona](https://nextstrain.org/help/coronavirus/human-CoV)

<!-- This is the right-side text -->
```auspiceMainDisplayMarkdown

# Muhtasari

Katika ripoti hii, tumechanganua jinomu za SARS-CoV-2 zilizoshirikiwa kwa umma. Kwa kulinganisha jinomu hizi za virusi moja kwa nyingine, tunaweza kufafanua jinsi COVID-19 inavyosambaa duniani na kuenea katika eneo fulani.

- Bara la Esia lina idadi kubwa ya vikundi vya kimonofailetiki vya 19A na 19B, huku 20A, 20B na 20C vikiwa vingi barani Ulaya na Marekani Kaskazini.

- Ulimwenguni, inabainika wazi kuwa kuna ongezeko kubwa zaidi la mabadiliko ya kijeni ya D614G kwenye protini ya aina ya Spike. Japo haijathibitishwa, inachukuliwa kuwa mabadiliko haya yanasababisha ongezeko la msambao wa SARS-CoV-2.

- Ili kuonyesha kwa njia bora data ya SARS-CoV-2 ya ulimwenguni kote katika wakati halisi, tunatumia michoro ya maeneo 6 na 1 ya dunia nzima. Michoro hii husasishwa kila siku ya wiki.

- Barani Esia, kulikuwepo na msambao wa maambukizi kutoka nchi moja hadi nyingine katika eneo hili janga lilipozuka. Baadaye, inabainika kuwa maambukizi yanasambaa ndani kwa ndani katika nchi tofauti, hali hii ni sawa katika maeneo mengi.

- Katika eneo la Oceania, visa vya maambukizi nchini Nyuzilandi ni vichache mno kutokana na mikakati waliyoweka ili kukomesha virusi (hadi kufikia wiki hii). Nchini Austrelia, visa vya maambukizi vimeongezeka hivi majuzi, kulingana na sampuli zilizoshirikiwa kufikia sasa, huku visa vingi vya maambukizi vikilingana na vikundi vya kimonofailetiki vilivyokuwepo awali.

- SARS-CoV-2 ilisambaa kwa kasi mno barani Ulaya - uwezekano ni kuwa virusi vilikuwa vikisambaa katika nchi nyingi kabla ya kugunduliwa. Hili lilisababisha sampuli za Ulaya kuchanganyika sana janga lilipoanza, hivyo ikawa vigumu kutofautisha na kubainisha chanzo cha virusi. Baadaye, sampuli zilizopo ni bainifu zaidi na zinahusishwa na nchi mahsusi kwa sababu kusambaa kwa virusi kumedhibitiwa kupitia vikwazo vya kusafiri.

- Sawa na maeneo mengine, Marekani Kusini imeripoti visa vingi, ambavyo ni kati ya aina zinazojulikana za SARS-CoV-2. Baada ya kuwekwa kwa vikwazo vya kusafiri, mifuatano inaanza kuongezeka kwa njia bainifu zaidi. Hata hivyo, licha ya kuwepo kwa mlipuko wa magonjwa katika nchi nyingi, mifuatano mipya haipatikani kwa urahisi.

- Bara la Afrika pia lilikuwa na visa vingi vya maambukizi kutoka maeneo mbalimbali janga lilipoanza. Kuwekwa kwa vikwazovya kusafiri kunaonekana kumepunguza kuchanganyika kwa mifuatano ya kijeni katika nchi za Afrika, huku mifuatano mingi ikionekana kuwa ya aina sawa na iliyokuwepo awali katika nchi hiohio.

- Hali ni tofauti Marekani, ambako usafiri wa ndani haujawekewa vizuizi sana: inabainika kuwa upo mchanganyiko kati ya majimbo yote, pamoja na maambukizi ya kijamii. Meksiko na Marekani ya Kati, tunaona mifano ya idadi kubwa ya maambukizi kijiografia, hasa jimbo la California (Marekani) na Baja California (Meksiko).

```


<!-- ############ SLIDE BREAK ############# -->
# [Msambao wa aina tofauti za kijeni ulimwenguni](https://nextstrain.org/ncov/global/2020-08-11?c=clade_membership&d=map&r=color)

Tangu SARS-CoV-2 ilipozuka mwishoni mwa 2019, aina tofauti za virusi hivi zimejitokeza na zinasambaa. Ili kuchanganua aina hizi, tumeziweka katika vikundi vya kimonofailetiki ambavyo hubainishwa kwa mabadiliko mahsusi ya kijeni.

Kwa sasa vipo vikundi 5 vikuu vya kimonofailetiki (soma [blogu hii](https://nextstrain.org/blog/2020-06-02-SARSCoV2-clade-naming) ili upate maelezo):

* 19A na 19B vilizuka mjini Wuhan na vikaongoza katika visa vya maambukizi janga lilipozuka.
* 20A ilichimbuka kutoka kwa 19A, ikaongoza katika visa vya maambukizi barani Ulaya katika mwezi wa Machi na imesambaa ulimwenguni.
* 20B na 20C ni vikundi vikubwa vya kimonofailetiki vilivyo na mfuatano mahsusi wa kijeni na vilichimbuka kutoka kwa 20A.


<svg viewBox="0 0 120 80">
<g transform="translate(-77.7 -164.8)"><circle cx="177.3" cy="172.6" r="2.6" fill="#e8ce4b"></circle><circle cx="177.3" cy="183.2" r="2.6" fill="#a8d66e"></circle><circle cx="177.3" cy="193.8" r="2.6" fill="#ff923a"></circle><circle cx="177.3" cy="204.4" r="2.6" fill="#a8d66e"></circle><circle cx="177.3" cy="215" r="2.6" fill="#4c87e8"></circle><circle cx="177.3" cy="236.1" r="2.6" fill="#4c87e8"></circle><circle cx="177.3" cy="225.6" r="2.6" fill="#6ec2b2"></circle><path fill="none" stroke="#a8d66e" d="M129.6 172.6h-5.2v31.8h52.9"></path><path fill="none" stroke="#e8ce4b" stroke-width="1.005" d="M129.6 172.6h47.7"></path><path fill="none" stroke="#a8d66e" d="M177.3 183.2h-53"></path><path fill="none" stroke="#ff923a" d="M177.3 193.8h-47.7"></path><path fill="none" stroke="#4c87e8" d="M177.3 236.1H92.6v-47.6h26.5"></path><path fill="none" stroke="#6ec2b2" d="M177.3 225.6H97.9"></path><path fill="none" stroke="#4c87e8" d="M177.3 215H92.6"></path><path fill="none" stroke="#a8d66e" d="M129.6 193.8h-5.2m0-5.3H119"></path><path fill="none" stroke="#4c87e8" d="M97.9 225.6h-5.3m0-15.9h-5.3"></path><text style="line-height: 1.25;" x="76.7" y="207" fill="#4c87e8" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="76.7" y="207">19A</tspan></text><text style="line-height: 1.25;" x="95.3" y="222.9" fill="#6ec2b2" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="95.3" y="222.9">19B</tspan></text><text style="line-height: 1.25;" x="108.5" y="185.9" fill="#a8d66e" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="108.5" y="185.9">20A</tspan></text><text style="line-height: 1.25;" x="127" y="191.2" fill="#ff923a" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="127" y="191.2">20C</tspan></text><text style="line-height: 1.25;" x="127" y="170" fill="#e5cb4a" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="127" y="170">20B</tspan></text></g>
</svg>


Tunachoona kwa sasa ni msambao wa vikundi hivi vya kimonofailetiki ulimwenguni (rangi inawakilisha kikundi cha kimonofailetiki).
Inabainika kuwa eneo la Esia lina idadi kubwa ya 19A na 19B (buluu) kwani kikundi hiki kiliongoza katika visa vya maambukizi janga lilipozuka.
Ulaya na Marekani Kaskazini zina mseto wa vikundi vyote vya kimonofailetiki, lakini 20B na 20C ndivyo vinaongoza (manjano na rangi ya machungwa mtawalia).

#### Ikiwa kuna mifuatano ya SARS-CoV-2 ambayo ungependa kujua vikundi vyao vya kimonofailetiki (na nafasi yao kwenye mchoro wa kimatawi wa kifilojenetiki), tumeunda zana ya Nextclade ([clades.nextstrain.org/](https://clades.nextstrain.org/)) inayokuwezesha kuburuta na kuachilia faili zako za FASTA kwenye kivinjari.


<!-- ############ SLIDE BREAK ############# -->
# [Mabadiliko ya Kijeni, yaliyotolewa kwa umma, ya D614G kwenye Protini ya aina ya Spike](https://nextstrain.org/ncov/global/2020-08-11?c=gt-S_614&d=tree,map&r=region&transmissions=hide&legendOpen)

Mabadiliko ya kijeni ya D614G kwenye mfuatano wa DNA ya protini ya aina ya Spike (S) yamekuwa katika habari na yamezua mjadala hivi majuzi.

Ithibati inazidi kuonyesha kuwa protini ya G (yenye rangi ya manjano katika mchoro huu) inaongeza maambukizi ya SARS-CoV-2 _in vitro_ na huenda ndio chanzo cha kusambaa kwa maambukizi katika binadamu kutokana na mfuatano wake ([Korber na wenzake](https://www.cell.com/cell/pdf/S0092-8674(20)30820-5.pdf), [Zhang na wenzake](https://www.biorxiv.org/content/10.1101/2020.06.12.148726v1.full), [Yurkovetskiy na wenzake](https://www.biorxiv.org/content/10.1101/2020.07.04.187757v2), [Daniloski na wenzake](https://www.biorxiv.org/content/10.1101/2020.06.14.151357v2), [Volz na wenzake.](https://www.medrxiv.org/content/10.1101/2020.07.31.20166082v1)). Hata hivyo, ongezeko la maambukizi huenda likatokana na mchakato wa kuwezesha kingamwili kukabiliana na virusi ([Weissman na wenzake.](https://www.medrxiv.org/content/10.1101/2020.07.22.20159905v1)).

Hapa tunaona kuwa protini hii inabainishwa kuwa ilitokea muda mfupi baada ya maambukizi ya kwanza kutoka kwa wanyama hadi binadamu kisha ikasambaa ulimwenguni.
Katika mwezi wa Julai, protini ya 614G ilikuwepo katika virusi vingi vilivyokuwa vikisambaa ulimwenguni. Tangu ilipotokea kwa mara ya kwanza, protini hii imejitokeza mara nyingi na pia imerudi kuwa 614D.
Hakuna ithibati kuwa mabadiliko haya mengine ya kijeni na ubatilishaji wa mabadiliko ya awali ya kijeni umesababisha ongezeko la maambukizi.


<!-- ############ SLIDE BREAK ############# -->
# [Uchanganuzi wa maambukizi kwa kila eneo](https://nextstrain.org/ncov/global/2020-08-11?&c=num_date&d=map&r=region&legendOpen&transmissions=show)

Kwa sababu kuna jinomu nyingi mno kwa kila mchoro wa kimatawi, tunatoa uchanganuzi kwa maeneo yote 6 yaliyoonyeshwa hapa, pamoja na uchanganuzi wetu mkuu wa 'ulimwengu'.
Hii inatuwezesha kuangazia sifa mahsusi za kila eneo, huku tukibainisha kwa usahihi sampuli za eneo tofauti, ili kutoa muhtasari wa maambukizi yote yaliyosambaa kutoka eneo moja hadi lingine baada ya muda fulani - kama tunavyoona kwenye slaidi hii!

Katika slaidi zinazofuata, tutatoa muhtasari wa kila eneo kwa kutumia seti ya data husika. (Hiki ni kipengele kipya cha Maandishi na Michoro kwenye Nextstrain!)

Data kamili tunayodhibiti pamoja na wengine inapatikana kwenye [nextstrain.org/sars-cov-2](https://nextstrain.org/sars-cov-2/).

<!-- ############ SLIDE BREAK ############# -->
# [Hali ilivyokuwa barani Esia kabla ya mwezi wa Juni](https://nextstrain.org/ncov/asia/2020-08-11?dmax=2020-06-01&d=map&f_region=Asia&legendOpen)

Tukitathmini hali ilivyokuwa barani Esia kwa kutumia jinomu zilizokusanywa kabla ya Juni 2020, tunaona kuwepo kwa msambao wa maambukizi wa kindanindani barani pamoja na msambao kuingia Esia na kuelekea maeneo mengine ulimwenguni.

#### Kufasiri mistari na rangi

Hapa, nchi za bara Esia pekee ndizo zinaonyeshwa kwa kutumia rangi nayo maeneo mengine yakiwakilishwa kwa rangi za kijivu.
Rangi ya kila mkondo wa maambukizi (mistari iliyo katikati ya miduara) inawakilisha chanzo, hivyo **mistari yote yenye rangi** inawakilisha maambukizi yote ambayo chanzo chake ni nchi iliyoko barani Esia (katika mfano huu).

#### Msambao wa maambukizi Esia

Hii inaonyesha kuwa visa vingi vya maambukizi katika nchi za Esia na zisizo za Esia vilitokana na msambao kuingia Esia (mistari ya kijivu).
Mchoro huu unaangazia hasa maambukizi kutoka Ulaya kuingia Esia (japo mistari inaonekana kutokea Ujerumani, sehemu hii inawakilisha Ulaya nzima). Hata hivyo, sharti tuwe makini jinsi tunavyofasiri maambukizi haya yaliyobainishwa, kwani mapendeleo kwenye sampuli yanaweza kuathiri kwa kiasi kikubwa (na tuna sampuli nyingi zaidi kutoka Ulaya kuliko maeneo mengine).


<!-- ############ SLIDE BREAK ############# -->
# [Hali ilivyokuwa barani Esia baada ya tarehe 1 Juni](https://nextstrain.org/ncov/asia/2020-08-11?d=tree,map&dmin=2020-06-01&f_region=Asia&legendOpen&p=grid)

Kwa kutathmini sampuli za jinomu zilizochunguzwa baada ya tarehe 1 Juni (yaani, miezi 2 iliyopita), tunaona kuwa sampuli nyingi zinahusisha nchi chache.
Hali hii inasababisha ufasiri kuwa finyu, lakini inaonekana kuwa huenda msambao wa maambukizi kutoka nchi moja hadi nyingine ukawa chini.

Hii pia ni bayana tunapotathmini mchoro wa kimatawi wa kifilojenetiki, ambapo kuna vikundi vikubwa vya kimonofailetiki (kwenye sehemu moja ya mchoro) vya vikundi vya jinomu kutoka Singapuri (manjano) na Bangladeshi (kijani kibichi).

Hali hii imetokana na vikwazo vya kusafiri nchi za nje na masharti kali zaidi yaliyowekwa hivi majuzi.


<!-- ############ SLIDE BREAK ############# -->
# [Muhtasari kuhusu Oceania](https://nextstrain.org/ncov/oceania/2020-08-11?d=tree,map&f_region=Oceania&legendOpen&p=grid&transmissions=hide)

Hapa, tunaweza kutathmini takriban jinomu 790 kutoka Austrelia na Nyuzilandi pamoja na mifuatano takriban 1100 ili kuonyesha hali ilivyo ulimwenguni.
Sampuli kutoka Austrelia na Nyuzilandi ndizo zenye rangi pekee.

Unaona kuwa sampuli hizi ziko kila mahali kwenye mchoro wa kimatawi, kuashiria kuwa Oceania ina (nyingi ya) jinomu za SARS-CoV-2 zilizobainishwa.

Sampuli nyingi kutoka Nyuzilandi (buluu, zambarau, kijani) hazijasambaa katika mwezi wa Machi na Aprili, kutokana na mikakati iliyowekwa na serikali ya Nyuzilandi ili kudhibiti kuenea kwa maambukizi. Japo shughuli za kawaida zimeanza kurejea katika nchi hiyo, bado mipaka imefungwa kwa wageni wote ili kupunguza uwezekano wa virusi kupenya tena nchini. Raia wanaorejea kutoka nchi zingine sharti wakae karantini kwa siku 14 kabla kuingia nchini.

Wiki hii, serikali ya Nyuzilandi imetangaza visa vipya vinne vya maambukizi ya kijamii ambayo hayahusishwi na wanaowasili kutoka nchi zingine. Mfuatano wa kijeni unaweza kusaidia kubaini jinsi mtu aliyeambukizwa SARS-CoV-2 hakugunduliwa licha ya masharti kali -- pata maelezo zaidi hapa chini!

_KIDOKEZO: elekeza kipanya chako kwenye miduara katika ramani ili uone vidokezo muhimu kwenye mchoro husika wa kimatawi!_


<!-- ############ SLIDE BREAK ############# -->
# [Maambukizi Mapya Nchini Austrelia](https://nextstrain.org/ncov/oceania/2020-08-11?d=tree&dmin=2019-12-29&f_country=Australia&label=clade:20B&p=grid&transmissions=hide&legendOpen)

Austrelia, jimbo la Victoria (mji mkuu: Melbourne), unaoonyeshwa hapa kwa rangi ya machungwa, umeshuhudia visa vipya vya maambukizi ya COVID-19 na hivi majuzi umeweka masharti zaidi ya afya ya umma ili kuzuia maambukizi haya yasiongezeke.

Jinomu hizi zote za hivi majuzi zinaonekana kuwa za kikundi kidogo cha kimonofailetiki kilicho chini ya 20B (rudi nyuma kwenye slaidi iliyotangulia uone jinsi kikundi cha kimonofailetiki cha 20B kimetawanyika kwenye mchoro mzima wa kimatawi wa kifilojenetiki).
Tarehe za hivi majuzi na mifuatano sawa ya maambukizi ni ishara za mlipuko wa kijamii.

Tunaona mifuatano sawa na ile ya New South Wales, ambako maambukizi pia yameongezeka hivi majuzi.


<!-- ############ SLIDE BREAK ############# -->
# [Visa vipya vimeripotiwa Nyuzilandi wiki hii](https://nextstrain.org/ncov/oceania/2020-08-11?c=gt-nuc_10097,23731&d=tree)

Kabla ya visa vipya vya maambukizi ya kijamii kuripotiwa wiki hii, Nyuzilandi haijakuwa na visa vyovyote vya maambukizi ya kijamii kwa zaidi ya siku 100.
Kufikia sasa (wakati wa kuchapishwa kwa ripoti) visa 30 vimeripotiwa, wengi wa walioambukizwa wakiwa Auckland, ambao ndio mji mkubwa zaidi.

Chanzo bado hakijulikani, hata hivyo, wanasayansi wamechunguza mifuatano ya kijeni kwa walioambukizwa na wakabaini kuwa ni ya B1.1.1 kwenye mfumo wa Pangolin; hivyo, japo jinomu bado hazijulikani, zimebainishwa kuchimbuka eneo lenye rangi ya buluu hapa.
Chanzo cha mifuatano hii ni Ulaya, lakini pia imeonekana katika maeneo mengi ulimwenguni.


<!-- ############ SLIDE BREAK ############# -->
# [Hali ilivyokuwa awali Ulaya](https://nextstrain.org/ncov/europe/2020-08-10?d=tree,map&f_region=Europe&p=grid&legendOpen&dmax=2020-02-29&dmin=2020-01-03&f_country=Belgium,Denmark,Finland,France,Germany,Greece,Iceland,Italy,Netherlands,Norway,Spain,Sweden,Switzerland,United%20Kingdom,Austria&transmissions=hide)

Virusi vya SARS-CoV-2 vilisambaa kwa kasi Ulaya, ikiaminika hasa kutokana na maambukizi ya moja kwa moja kutoka Esia.

Kufikia mwishoni mwa mwezi wa Februari, ijapokuwa kulikuwa tu na [mamia ya visa](https://www.ecdc.europa.eu/en/cases-2019-ncov-eueea) vilivyoripotiwa rasmi Ulaya, virusi vilisambaa kwa angalau nchi 15 za Ulaya.

Kutokana na upimaji sampuli kuwa chini janga lilipozuka, SARS-CoV-2 ilikuwa tayari imesambaa karibu Ulaya nzima, ikijumuisha nchi ambazo sampuli zake hazijachunguzwa.


<!-- ############ SLIDE BREAK ############# -->
# [Kusitishwa kwa Shughuli za Kawaida Ulaya](https://nextstrain.org/ncov/europe/2020-08-10?d=tree,map&f_region=Europe&p=grid&legendOpen&transmissions=hide&dmax=2020-04-28&dmin=2020-03-01&f_country=Finland,Iceland,Spain,Sweden,Switzerland)

Katika mwezi wa Machi na Aprili, nchi nyingi za Ulaya zilifunga mipaka yake na kusitisha shughuli za kawaida kwa njia tofauti tofauti ambapo vikwazo vya kusafiri viliwekwa na shule na biashara kufungwa. Tunaamini kuwa vikwazo hivi vilisaidiakatika kupunguza kuenea kwa maambukizi kutoka nchi moja hadi nyingine hivyo uwezekano ni kuwa mifuatano ya baadaye katika nchi yoyote italingana na mifuatano iliyokuwepo awali katika nchi hiyo.

Hata hivyo, mifuatano tofauti ya SARS-CoV-2 tayari ilikuwa imechanganyika sana Ulaya ambapo virusi vilikuwa vikisambaa katika nchi nyingi. Kulikuwepo na aina nyingi za virusi zilizokuwa zikisambaa katika nchi nyingi kabla ya kusitishwa kwa shughuli za kawaida, aina hizi zilikuwa na uhusiano na virusi vilivyokuwa vikienea katika nchi zingine. Hii inamaanisha kuwa mchoro wa kimatawi wa kifilojenetiki utasalia mseto hata baada ya mipaka kufungwa (imeonyeshwa kupitia rangi kadhaa zilizokaribiana kwenye mchoro wa kimatawi).

Hata hivyo, tunaona dalili kadhaa za kuwepo kwa maambukizi yaliyotarajiwa ya kijamii. Hapa, Ufini na Uswidi zina mkondo mahsusi wa maambukizi unaoonyeshwa kwa rangi ya machungwa na kijani (karibu 1/3 kuanzia juu), huku Uhispania (buluu nzito) ukionyesha maambukizi mahsusi ya kijamii katika sehemu ya juu na ya chini kwenye mchoro wa kimatawi. Aisilandi (zambarau) na Uswisi (buluu isiyokolea) pia zinaonyesha kuwepo kwa maambukizi ya kijamii.

_Kidokezo: Unaweza kupanua menyu kunjuzi kwa kubofya 'Nchi' kwenye sehemu ya juu kushoto ya mchoro wa kimatawi!_


<!-- ############ SLIDE BREAK ############# -->
# [Mifuatano iliyobainishwa hivi majuzi barani Ulaya inaonyesha kuwepo kwa maambukizi ya kijamii na inasaidia kuelewa msambao wa awali wa SARS-CoV-2](https://nextstrain.org/ncov/europe/2020-08-10?d=tree&f_recency=3-7%20days%20ago,New,1-2%20days%20ago&f_region=Europe&p=full&legendOpen)

Uchunguzi wa sampuli zilizopakiwa wiki iliyopita unaonyesha vigezo viwili muhimu.

Kwanza, tunaona uanishaji wa ncha katika vikundi vidogo. Hii inaonyesha kuwa maambukizi ya ndani kwa ndani yanazidi kuongezeka katika nchi tofauti - huenda hii ni kutokana na masharti yaliyowekwa kote Ulaya. Virusi vilizidi kubadilika kijeni shughuli za kawaida zilipokuwa zimesitishwa, lakini huenda havikusambazwa nchi nyingine, kumaanisha kuwa sasa tunaweza kutambua 'mifuatano tofauti' iliyoko nchini na kuitofautisha na ile inayopatikana nchi zingine.

Baadhi ya sampuli hazifuati mkondo huu wa kuhusisha sampuli tofauti za nchi moja. Kuelea kishale juu ya nchi kwenye matawi huonyesha vidokezo katika mchoro wa kimatawi kuhusu nchi hiyo na hukuwezesha kutambua sampuli hizo. Kwa mfano, katikati mwa mchoro wa kimatawi, tunaweza kuona baadhi ya sampuli za Uswidi (kijani) zikiwa zimeainishwa kwenye kikundi kikubwa cha kimonofailetiki cha Urusi (nyekundu).
Kutokana na uchunguzi wa sampuli ndogo, sharti tuwe makini jinsi tunavyofasiri msambao wa maambukizi kutoka nchi moja hadi nyingine kwa kutumia mchoro huu.

Pili, tunaona kuwa ncha zina tofauti kubwa kimlalo -- yaani, sampuli zilizowasilishwa wiki moja iliyopita zinawakilisha kipindi cha ukusanyaji sampuli kuanzia mwanzoni mwa mwezi Machi.
Kuna sababu tofauti za kubainisha mfuatano wa jinomu za "zamani", lakini sampuli hizi zinatusaidia kuelewa zaidi kuhusu mabadiliko ya virusi na msambao kijiografia.


<!-- ############ SLIDE BREAK ############# -->
# [Hali ilivyokuwa awali Marekani Kusini](https://nextstrain.org/ncov/south-america/2020-08-10?d=tree&f_region=South%20America&p=full&legendOpen&dmax=2020-04-15)

Marekani Kusini, mifuatano ya kwanza ya kijeni ya SARS-CoV-2 ilibainishwa kuanzia mwishoni mwa Februari na mwanzoni mwa Machi, na ipo sehemu mbalimbali kwenye mchoro wa kimatawi, hivyo kuonyesha kuwepo kwa visa vingi vya maambukizi. Kutokana na kupungua kwa safari za kimataifa katika mwezi wa Machi, kuna ithibati ya ongezeko la maambukizi ya kijamii katika nchi nyingi.

Mifuatano mingi inayopatikana Brazili (kijani kibichi) ni sehemu ya vikundi viwili vikubwa (karibu na sehemu ya juu ya mchoro wa kimatawi), pia kuna thibitisho kuwa mfuatano huu wa virusi ulisambaa barani na kuenea Chile, Urugwai na Ajentina.

Pia, kutokana na mifuatano mahsusi tunaona ongezeko la msambao wa virusi nchini Kolombia (rangi ya machungwa), Chile (feruzi), Urugwai (buluu isiyokolea) na Ajentina (buluu iliyokolea) na linaonekana katika sehemu mbalimbali kwenye mchoro wa kimatawi.


<!-- ############ SLIDE BREAK ############# -->
# [Hali ya hivi majuzi Marekani Kusini](https://nextstrain.org/ncov/south-america/2020-08-10?d=tree&f_region=South%20America&p=full&legendOpen&dmin=2020-05-01)

Inasikitisha kwamba, japo SARS-CoV-2 inazidi kusambaa sana Marekani Kusini, mchakato wa kubaini mifuatano ya kijeni umejikokota. Japo visa vya maambukizi viko juu katika nchi nyingi barani, sampuli 68 pekee kutoka nchi 5 (Brazili, Ekwado, Urugwai, Ajentina na Chile) ndizo zimeshirikiwa kuanzia Mei.

Japo matokeo yetu yanategemea sampuli chache zilizochukuliwa, wakati mwingi sampuli hizi za hivi majuzi ni za kikundi sawa na kile cha sampuli zilizochunguzwa awali katika nchi ile ile, au nchi zingine za Marekani Kusini. Hii inaonyesha kuwa aina za virusi vinavyosambaa sasa vilichimbuka kutoka kwa virusi vilivyokuwepo mwanzoni mwa janga.


<!-- ############ SLIDE BREAK ############# -->
# [SARS-CoV-2 barani Afrika](https://nextstrain.org/ncov/africa/2020-08-11?d=tree,map&f_region=Africa&legendOpen&transmissions=hide&p=grid)

Sawa na Marekani Kusini, bara la Afrika limeshuhudia visa vingi vya maambukizi ya SARS-CoV-2 kutoka nje, nyingi ya visa hivi vikiaminika kutoka Ulaya. Hili linaonyeshwa kupitia sampuli za Afrika kuwepo sehemu mbalimbali kwenye mchoro wa kimatawi - hata sampuli za nchi moja zinajumuisha mifuatano tofauti ya virusi.

Sasa tuna mifuatano ya kijeni kutoka nchi za Afrika kwa vipindi vyote vya janga, ingawa juhudi za kubainisha mifuatano ya kijeni zimedidimia kidogo hivi majuzi.
Afrika Kusini imechangia pakubwa katika mchakato wa kubainisha mifuatano ya kijeni.


<!-- ############ SLIDE BREAK ############# -->
# [Ongezeko la maambukizi barani Afrika](https://nextstrain.org/ncov/africa/2020-08-11?d=tree&f_region=Africa&legendOpen&p=full&f_country=Democratic%20Republic%20of%20the%20Congo,Senegal,South%20Africa)

Nchini DRC, Senegali na Afrika Kusini, kuna ithibati ya kuwepo kwa maambukizi ya kijamii, yanayoonyeshwa kama vikundi vya mifuatano mingi kwenye mchoro wa kimatawi.
Pia kuna sampuli zilizokusanywa hivi majuzi kutoka Senegali na Afrika Kusini.
Wakati mwingi, sampuli hizi huishia kuainishwa kwenye vikundi vilivyokuwepo katika nchi husika, kama inavyotarajiwa maambukizi ya kijamii yakiendelea.

Japo sharti tuwe makini katika ufasiri wetu kwa sababu unategemea sampuli zenye mapendeleo, sampuli za hivi majuzi kutoka Afrika zinaonyesha kuwa hakuna mifuatano mipya ya virusi vinavyosambaa barani kutoka kwingineko.
Ugunduzi huu unaonyesha sababu za kuendelea kuwekwa kwa vikwazo vya kusafiri ulimwenguni.


<!-- ############ SLIDE BREAK ############# -->
# [Hali ya janga Marekani ni mchanganyiko wa maambukizi ya kijamii na ya kindani](https://nextstrain.org/ncov/north-america/2020-08-11?d=tree,map&dmin=2020-04-15&f_country=USA&p=full)

Hapa tunaonyesha jinomu za maambukizi nchini Marekani kuanzia tarehe 15 Aprili hadi kufikia sasa. Katikati mwa mwezi wa Aprili, shughuli za kawaida zilisitishwa kote Marekani. [Majimbo yameweka kanuni zao mahsusi za kurejelea shughuli za kawaida](https://www.nytimes.com/interactive/2020/us/states-reopen-map-coronavirus.html).

Kwenye mchoro huu wa kimatawi, sawa na michoro ya maeneo mengine, tunaona mifano ya maambukizi ya virusi ya kijamii kama inavyoonyeshwa na ncha zenye rangi sawa na zinazoishia kuwekwa kwenye kikundi kimoja baada ya muda fulani. Ukibofya, "Tathmini Data Mwenyewe", na uchuje ili uone Kaunti ya Yakima, utaona mfano mzuri wa kuingia na kusambaa kwa virusi vinavyohusiana kijeni katika eneo hili la Jimbo la Washington. (Pia unaweza [bofya hapa](https://nextstrain.org/ncov/north-america/2020-08-11?d=tree,map&dmin=2020-04-15&f_country=USA&f_location=Yakima%20County&p=grid) ili utekeleze hili, lakini utaondoka kwenye makala.)

Hata hivyo, kwenye mchoro wa kimatawi, tunaona pia maambukizi ya kindani kote Marekani kama inavyoonyeshwa na mseto wa rangi kwenye ncha za mchoro wa kimatawi. Kwenye ramani, maambukizi ya ndani yanaashiriwa na mistari inayoungansha majimbo. Hali hii inachukuliwa kutokana na vikwazo vya kupunguza safari za ndani na sera za majimbo za kurejelea shughuli za kawaida.


<!-- ############ SLIDE BREAK ############# -->
# [Mifuatano ya Marekani ya Kati inaonyesha msambao wa maambukizi kijiografia](https://nextstrain.org/ncov/north-america/2020-08-11?d=tree,map,entropy&f_country=Belize,Costa%20Rica,Guatemala,Jamaica,Mexico,Panama&p=grid&transmissions=hide)

Kumekuwa na idadi ndogo ya mifuatano kutoka Marekani ya Kati, hasa katika miezi miwili iliyopita, na hii inaathiri ufasiri wa janga hili. Kutokana na jinomu zilizoshirikiwa, tunaona uainishaji wa jinomu za SARS-CoV-2 kijiografia.

Kuelekea sehemu ya chini ya mchoro wa kimatawi kwenye kikundi cha kimonofailetiki cha 19B, tunaona ongezeko la maambukizi nchini Panama kuanzia katikati mwa mwezi wa Februari. Mifuatano ya baadaye nchini Panama kuanzia mwezi Juni na Julai iliainishwa kwenye kikundi cha maambukizi haya, hivyo kuashiria kuongezeka kwa maambukizi ya kijamii kutokana na jeni hii ya virusi nchini humu.

Nchini Meksiko, tunaona pia ongezeko la maambukizi kijiografia hadi Mei. Bila mifuatano ya hivi majuzi, itakuwa vigumu kufasiri kuhusu janga katika miezi ijayo.

Katikati mwa mchoro wa kimatawi, kuna ongezeko la visa vya maambukizi kwenye jimbo la Baja California (yenye buluu isiyokolea). Visa hivi huenda vilitokana na maambukizi kutoka jimbo la California, Marekani (matawi ya kijani kwenye mchoro) katika mwezi wa Machi. Ufasiri huu wa kuenea kwa virusi unatokana na kuwepo kwa safari kati ya maeneo haya jirani. Kutokana na uchache wa mifuatano ya kijeni, tunapaswa kuwa makini tunapofasiri msambao wa maambukizi kijiografia,


<!-- ############ SLIDE BREAK ############# -->
# [Muhtasari](https://nextstrain.org/ncov/global/2020-08-11?d=map)

Janga linapofikia mwezi wa nane tangu kuenea kwake ulimwenguni, sasa tunaweza kuona mabadiliko mahsusi ya jeni za virusi baada ya muda fulani, hasa kutegemea mabadiliko ya mifuatano ya kijeni.

Maambukizi mengi ya awali kuingia Marekani, Oceania, Ulaya na Esia, yalikuwa mseto hapo awali, kutokana na msambao wa virusi uliotokana na safari za kimataifa. Baadaye, maambukizi mapya kuingia Marekani Kusini na Afrika, kutoka Ulaya na Marekani Kaskazini yalizalisha maambukizi mapya ya kijamii huko.

Visa vya maambukizi vilivyozidi kuongezeka na makali ya COVID-19 yakazidi, shughuli za usafiri zilisitishwa katika maeneo mengi ulimwenguni. Kufikia sasa, tunaona kuwa maambukizi ya kijamii yamepungua wakati wa 'kusitishwa kwa shughuli za kawaida' na kutokana na vikwazo vikali zaidi vya kusafiri. Mojawapo ya matokeo ya hali hii ni kuwa sasa tunaweza kubainisha chanzo cha virusi kwa usahihi zaidi, kwa sababu maambukizi ya kijamii wakati mwingine huwa na sifa za kijeni zilizo mahsusi zaidi. Marekani, kutowekwa kwa masharti kali ya kutosafiri kumesaidia kudumisha mseto wa maambukizi katika majimbo.

Mipaka sasa inafunguliwa tena na safari zimerejea, japo si kama ilivyokuwa kabla ya kuzuka kwa janga. Hili, pamoja na muda wa kusubiri kati ya kuchukuliwa kwa sampuli na zitakaposhirikiwa kwa umma, linamaanisha kuwa ithibati tunayoona ya kusambaa kwa maambukizi kutoka nchi moja hadi nyingine ni ya chini. Kwa jumla, sampuli za hivi majuzi za nchi fulani zinalingana na mifuatano ya awali ya nchi hiohio, hivyo kuashiria ongezeko la maambukizi kutokana na mifuatano ya virusi iliyokuwepo awali. 

Inasikitisha kwamba, visa vya maambukizi vimeongezeka katika nchi nyingi katika wiki chache zilizopita, kawaida kutokana na kurejelea shughuli za kawaida. Nchi zilizo Kaskazini mwa Ikweta zinapojiandaa kuingia msimu wa vuli na baridi, kuendeleza shughuli za kawaida na kufungua shule, sharti tutahadhari kuhusu kuongezeka kwa visa vya maambukizi. Msimu wa baridi ukizidi kuendelea kwenye Nchi zilizo Kusini mwa Ikweta, zipo dalili kuwa mabadiliko ya hali ya hewa kutokana na misimu huenda yakafanya iwe vigumu kudhibiti maambukizi - Juhudi za awali za Austrelia za kukabiliana na virusi hivi zimeponzwa na milipuko ya hivi majuzi. Kuendelea kuongeza Vipimo, Kuwafuatilia na Kuwatenga waliotangamana na aliyeambukizwa, kunawa mikono na kuvalia maski inapostahili kunaweza kuzisaidia jamii zetu kuendelea na shughuli za kawaida huku tukizidi kukabiliana na SARS-CoV-2.

<!-- ############ SLIDE BREAK ############# -->
# [Mchango wa wanasayansi](https://nextstrain.org/ncov/global/2020-08-11?d=tree&c=author)

Tungependa kutambua juhudi na kazi nzuri ya wanasayansi wote wanaohusika katika janga hili.
Uchunganuzi kama huu unawezekana tu kupitia kushiriki data na metadata ya kijeni kwa wakati.

**Tunakuhimiza ubofye 'Tathmini Data Mwenyewe' kisha usogeze chini ili uone orodha kamili ya wataalamu; jina la mtaalamu husika kwa kila mfuatano linapatikana kwa kuuteua kwenye mchoro wa kimatawi.**

Pia tunatoa shukrani kwa GISAID kwa kutoa mfumo ambapo data hizi zinaweza kupakiwa na kutumwa.
